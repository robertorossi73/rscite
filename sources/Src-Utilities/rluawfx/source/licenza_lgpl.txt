Licenza Pubblica Generica Minore (LGPL) del Progetto GNU
Versione 2.1, Febbraio 1999

Questa è una traduzione italiana non ufficiale della Licenza Pubblica Generica Minore GNU. Non è pubblicata dalla Free Software Foundation e non ha valore legale nell'esprimere i termini di distribuzione del software che usa la licenza LGPL. Solo la versione originale in inglese della licenza ha valore legale. Lo scopo di questa traduzione è quello di aiutare le persone di lingua italiana a capire meglio il significato della licenza LGPL. 

This is an unofficial translation of  the GNU Lesser General Public License into Italian. It was not  published by the Free Software Foundation, and does not legally state the distribution terms for software that uses the GNU LGPL - only the original English text of the GNU LGPL does that. The aim of this traslation is to help Italian speakers understand the GNU LGPL better.

Traduzione a cura del PLIO (Progetto Linguistico Italiano OpenOffice.org - per segnalazioni flavio.filini@infoverona.it) Ultimo aggiornamento XX maggio 2003. In molti passaggi, limitatamente a disposizioni identiche, è stata riutilizzata la traduzione italiana della GNU GPL curata dal gruppo Pluto, da ILS e dal gruppo italiano di traduzione GNU nella versione 19 aprile 2000, eventuali errori o imperfezioni sono però da attribuirsi esclusivamente al PLIO)

(La versione originale di questa licenza e' disponibile sul sito di GNU http://www.gnu.org/copyleft/lesser.html)

Licenza Pubblica Generica Minore (LGPL) del Progetto GNU
    
Versione 2.1, Febbraio 1999
Copyright (C) 1991, 1999 Free Software
Foundation, Inc.
59 Temple Place, Suite 330, Boston, MA 
02111-1307 USA
    
Chiunque può copiare e distribuire copie letterali di questo documento di licenza, ma non ne è permessa la modifica.

[Questa e' la prima versione rilasciata della Lesser GPL che conta anche come l'erede della GNU Licenza Pubblica per Librerie, versione 2, da cui la numerazione 2.1]

Preambolo

Le licenze della maggior parte del software sono progettate per togliervi la libertà di condividere e cambiare il software. Viceversa le Licenze Pubbliche Generiche GNU sono intese per garantire la Vostra libertà di condividere e cambiare software libero e assicurare che il software sia libero per tutti i suoi utenti.

Questa licenza, la Licenza Pubblica Generica Minore, si applica ad alcuni pacchetti software specificamente designati - tipicamente librerie - della Free Software Foundation e di altri autori che decidono di utilizzarla.

Potete utilizzarla anche voi ma suggeriamo di considerare attentamente quale fra questa licenza e la Licenza Pubblica Generica ordinaria rappresentino la strategia migliore nei singoli casi, in base alle spiegazioni che seguono.

Quando si parla di software libero (free software), ci si riferisce alla libertà d'uso, non al prezzo. Le nostre Licenze sono progettate per assicurarsi che ciascuno abbia la libertà di distribuire copie del software libero (e farsi pagare per questo, se vuole), che ciascuno riceva il codice sorgente o che lo possa ottenere se lo desidera, che ciascuno possa modificare il programma o usarne delle parti in nuovi programmi liberi e che ciascuno sappia di potere fare queste cose.

Per proteggere i diritti dell'utente, abbiamo bisogno di creare delle restrizioni che vietino a chiunque di negare questi diritti o di chiedere di rinunciarvi. Queste restrizioni si traducono in certe responsabilità per chi distribuisce copie del software e per chi lo modifica.

Per esempio, se distribuite copie delle librerie, gratuitamente o a pagamento, dovete dare a chi le riceve tutti i diritti che abbiamo dato a voi. Dovete inoltre assicurarvi che anche loro ricevano o possano ricevere il codice sorgente. Se collegate altro codice con le librerie dovete fornire i file oggetto completi al ricevente, in modo che possa ricollegare il codice alla libreria dopo aver effettuato cambiamenti e ricompilato. E dovete mostrare questi termini di licenza in modo che possano conoscere i loro diritti.

Proteggiamo i diritti dell'utente in due modi: (1) proteggendo il software con un copyright, e (2) offrendo una licenza che dia il permesso legale di copiare, distribuire e/o modificare la libreria.

Inoltre, a protezione di ogni distributore, vogliamo essere certi che tutti comprendano come non ci sono garanzie su questa libreria libera . Se la libreria viene modificata da qualcun altro e ridistribuita, vogliamo che chi la riceve sappia che ciò che hanno non è la versione originale, in modo che ogni problema che possa essere introdotto da altri non si rifletta sulla reputazione degli autori originari.

Infine, ogni programma libero è costantemente minacciato dai brevetti sui programmi. Vogliamo essere sicuri che un'azienda non possa vincolare gli utenti di un programma libero ottenendo una licenza restrittiva da un detentore di brevetto.

Di conseguenza insistiamo che ogni licenza di brevetto ottenuta per una versione della libreria debba essere coerente con la completa libertà d'uso specificata in questa licenza.

La maggior parte del software GNU, incluse alcune librerie, è coperto dalla ordinaria Licenza Pubblica Generica GNU. Questa licenza, la Licenza Pubblica Generica Minore GNU, si applica a certe determinate librerie, ed è abbastanza diversa dalla ordinaria Licenza Pubblica Generica. Noi utilizziamo questa licenza per certe librerie al fine di permetterne il collegamento in programmi non liberi.

Quando un programma è collegato con una libreria, sia staticamente sia utilizzando una libreria condivisa, la combinazione dei due è, legalmente parlando, un lavoro combinato, derivato dalla libreria originale. La Licenza Pubblica Generica ordinaria quindi permette tali collegamenti solo se l'intero lavoro combinato rispetta i suoi criteri di libertà. La Licenza Pubblica Generica Minore consente criteri più permissivi nel collegare altro codice con la libreria.

Chiamiamo questa licenza Licenza Pubblica Generica "Minore" ("Lesser" General Public License) perchè protegge in modo Minore la libertà degli utenti della Licenza Pubblica Generica ordinaria. Inoltre, questa licenza offre agli altri sviluppatori di software libero un Minore rispetto ai programmi concorrenti non liberi. Questi svantaggi sono il motivo per cui utilizziamo la Licenza Generica Pubblica per molte librerie. D'altra parte la licenza Minore offre alcuni vantaggi in certe speciali circostanze.

Per esempio, in rare occasioni, può esserci una specifica necessità di incoraggiare il più ampio uso possibile di certe librerie in modo che diventino standard di fatto. Per ottenere questo, è necessario permettere ai programmi non liberi di utilizzare la libreria. Un caso più frequente si ha quando una libreria libera svolge lo stesso lavoro di una libreria non libera ampiamente diffusa. In questo caso c'è poco da guadagnare nel limitare l'uso della libreria libera solo al software libero, quindi usiamo la Licenza Generica Pubblica Minore.

In altri casi il permesso di usare una particolare libreria in programmi non liberi permette ad un maggior numero di persone di utilizzare una vasta gamma di software libero. Per esempio, il permesso di utilizzare la Libreria C di GNU in programmi non liberi consente a molte più persone di usare l'intero sistema operativo GNU, cos&igrave; come la sua variante, il sistema operativo GNU/Linux.

Nonostante la Licenza Pubblica Generica Minore protegga meno la libertà degli utenti, assicura comunque che gli utenti di un programma che è collegato con la libreria abbiano la libertà e i mezzi per eseguire quel programma utilizzando una versione modificata della libreria.

Seguono i termini e le condizioni precisi per la copia, la distribuzione e la modifica.

Prestate molta attenzione alla differenza fra la locuzione "lavoro basato sulla libreria" e "lavoro che utilizza la libreria". Il primo contiene codice derivato dalla libreria mentre il secondo deve essere combinato con la libreria per essere eseguito.

TERMINI E CONDIZIONI PER LA COPIA, LA DISTRIBUZIONE E LA MODIFICA

0. Questo Accordo di Licenza si applica a ogni libreria software o altro programma che contenga una nota da parte del detentore del copyright o di altra parte autorizzata che dica che tale opera può essere distribuita sotto i termini di questa Licenza Pubblica Generica Minore (chiamata anche "questa Licenza"). Il termine "voi" si intende riferito a ciascun licenziatario.

Per "libreria" si intende un insieme di funzioni software e/o dati predisposti per essere convenientemente collegati a programmi applicativi (che utilizzano alcune di queste funzioni o dati) per formare programmi software eseguibili.

"Libreria", nel seguito, si riferisce a qualsiasi libreria software o lavoro che viene distribuito sotto questi termini.

Un "lavoro basato sulla libreria" significa o la Libreria o qualsiasi lavoro derivato secondo le leggi sul copyright: cioè un lavoro contenente la Libreria o una porzione di essa, sia testualmente che con modificazioni e/o tradotta direttamente in un'altra lingua. (Da qui in avanti , la traduzione è in ogni caso considerata una "modifica".)

"Codice sorgente" per un'opera significa la forma preferita dell'opera per poterla modificare. Per una libreria, codice sorgente completo significa tutto il codice sorgente per tutti i moduli che contiene, più ogni file di definizione dell'interfaccia associato (associated interface definition files), più gli script usati per controllare la compilazione e l'installazione della libreria.

Attività diverse dalla copiatura, distribuzione e modifica non sono coperte da questa Licenza e sono al di fuori del suo ambito d'applicazione.

L'atto di eseguire un programma utilizzando la Libreria non viene limitato e l'output di un tale programma è coperto dalla Licenza solo se il suo contenuto costituisce un'opera basata sulla Libreria (indipendentemente dall'uso della Libreria in uno strumento per scrivere l'output stesso). Se questo si applica o meno dipende da quello che fa la Libreria e il programma che la utilizza.

1. E' lecito copiare e distribuire copie testuali del codice sorgente completo della Libreria cos&igrave; come le avete ricevute, con ogni mezzo a condizione che venga riprodotta chiaramente su ogni copia una appropriata nota di copyright e di assenza di garanzia; che si mantengano intatti tutti i riferimenti a questa Licenza e all'assenza di ogni garanzia; che si dia a ogni altro destinatario della Libreria una copia di questa Licenza insieme alla Libreria.

E' possibile richiedere un pagamento per il trasferimento fisico di una copia della Libreria, è anche possibile, a propria discrezione richiedere un pagamento in cambio di una garanzia.

2. E' lecito modificare la propria copia o copie della Libreria, o parte di essa, creando perciò un'opera basata sulla Libreria, nonchè copiare e distribuire tali modifiche o tale opera secondo i termini del precedente comma 1, a patto che siano soddisfatte tutte le condizioni che seguono:

a) L'opera modificata deve essere essa stessa una libreria software.
b) Dovete provvedere affinchè i files modificati portino evidente indicazione che affermi che Voi avete modificato i files e la data di ogni cambiamento.
c) Dovete provvedere affinchè l'insieme dell'opera sia licenziata senza costi a tutte le terze parti secondo i termini di questa Licenza.
d) Se un servizio nella Libreria modificata si riferisce a una funzione o a una tabella di dati che deve essere fornito da un programma che utilizza il servizio, oltre che come argomento passato quando il sevizio viene chiamato dovete fare uno sforzo in buona fede per assicurare che, nel caso una applicazione non fornisca tale funzione o tabella, il servizio funzioni comunque ed esegua qualsiasi parte del suo scopo che mantenga un significato. (Per esempio, una funzione in una libreria per calcolare radici quadrate ha uno scopo che è completamente ben definito indipendentemente dall'applicazione. Di conseguenza,la clausola 2d richiede che ogni funzione o tabella fornita dall'applicazione usata da questa funzione deve essere opzionale: se l'applicazione non la fornisce, la funzione radice quadrata deve comunque essere in grado di calcolare radici quadrate.)

Queste condizioni si applicano all'opera modificata nel suo insieme. Se sezioni identificabili dell'opera non sono derivare dalla Libreria, e possono essere ragionevolmente considerate opere indipendenti e separate in se stesse, allora questa Licenza e i suoi termini non si applicano a quelle sezioni quando vengono distribuite come opere separate. Ma quando distribuite le medesime sezioni come parte dell'opera d'insieme basata sulla Libreria, la distribuzione nel suo insieme deve avvenire rispettando i termini di questa Licenza, i cui permessi per gli altri licenziatari si estendono all'opera nella sua interezza e quindi ad ogni sua parte chiunque ne sia l'autore.

Quindi non è nelle intenzioni di questa sezione accampare diritti, nè contestare diritti su opere scritte interamente da altri; l'intento è piuttosto quello di esercitare il diritto di controllare la distribuzione di opere derivate o collettive basate sulla Libreria.

Inoltre, la semplice aggregazione di un'opera non basata sulla Libreria con la Libreria stessa (o con un'opera basata sulla Libreria) in un volume di un mezzo di memorizzazione o di distribuzione non comporta l'applicabilità di questa Licenza alle altre opere non derivate.

3. Potete scegliere di applicare i termini della ordinaria Licenza Pubblica Generica GNU invece di questa Licenza ad una specifica copia della Libreria. Per fare questo, dovete modificare tutte le condizioni che fanno riferimento a questa Licenza in modo che facciano riferimento alla ordinaria Licenza Pubblica Generica GNU, versione 2, invece che a questa Licenza. (Se una versione più recente della versione 2 Licenza Pubblica Generica GNU è stata pubblicata, potete specificare quella versione, se preferite). Non fate altre modifiche a queste condizioni.

Una volta che questo cambiamento è stato fatto per una copia è irreversibile per quella copia, in modo che la Licenza Pubblica Generica GNU si applica a tutte le copie seguenti e alle opere derivate fatte da quella copia.

Questa opzione è utile se desiderate copiare parte del codice di una Libreria in un programma che non è una libreria.

4. E' lecito copiare e distribuire la Libreria (o una porzione o un'opera derivata da essa, come espresso al comma 2) sotto forma di codice oggetto o in formato eseguibile secondo i termini dei precedenti commi 1 e 2 purchè sia accompagnata con il corrispondente codice sorgente completo leggibile dalla macchina, che deve essere distribuito sotto i termini dei precedenti commi 1 e 2 su un supporto abitualmente utilizzato per lo scambio del software.

Se la distribuzione del codice oggetto è fatta offrendo possibilità di copia da un determinato posto, allora offrire equivalente accesso per copiare il codice sorgente, soddisfa il requisito di distribuire il codice sorgente, anche se terze parti non sono obbligate a copiare il codice sorgente assieme al codice oggetto.

5. Un programma che non contiene opere derivate da qualsiasi parte della Libreria, ma che è progettato per lavorare con la Libreria sia venendo compilato sia collegato ad essa, è chiamato "opera che utilizza la Libreria". Tale opera, a sè stante, non è un'opera derivata, e quindi non ricade nello scopo di questa Licenza.

Comunque, collegare "un'opera che utilizza la Libreria" con la Libreria crea un programma eseguibile che è un'opera derivata dalla Libreria (perchè contiene una porzione della Libreria), piuttosto che un' "opera che utilizza la Libreria". Il programma eseguibile è quindi coperto da questa Licenza. Il comma 6 detta i termini per la distribuzione di un tali eseguibili.

Quando un' "opera che utilizza la Libreria" utilizza materiali da un header file che è parte della Libreria, il codice oggetto dell'opera può essere un'opera derivata della Libreria anche se il codice sorgente non lo fosse. Se questo è valido o meno è particolarmente significativo nel caso l'opera possa essere collegata senza la Libreria o se l'opera stessa è una libreria. La soglia affinchè questa condizione sia valida o meno non è definita con precisione dalla legge.

Se un tale programma oggetto utilizza solo parametri numerici, impostazioni di strutture dei dati e accessori, piccole macro e piccole funzioni in linea (dieci o meno linee di lunghezza), allora l'utilizzo del file oggetto non è soggetta a restrizioni, senza tenere conto se sia legalmente da considerare un'opera derivata. (Eseguibili contenenti questo codice oggetto più porzioni della Libreria cadono ancora sotto il comma 6).

In caso contrario, se l'opera è un derivato della Libreria, potete distribuire il codice oggetto per l'opera sotto i termini del comma 6, siano o non siano essi direttamente collegati con la Libreria stessa.

6. Come eccezione alla precedente Sezione, potete inoltre combinare o collegare un' "opera che utilizza la Libreria" con la Libreria per produrre un'opera contenente porzioni della Libreria, e distribuire questo lavoro sotto termini di vostra scelta, purchè questi termini permettano modifiche dell'opera per l'uso proprio del cliente e il reverse engineering per il debugging di tali modifiche.

Dovete dare evidente notizia con ogni copia dell'opera che la Libreria è utilizzata nell'opera stessa e che la Libreria e il suo utilizzo sono coperti da questa Licenza. Dovete fornire una copia di questa Licenza. Se l'opera, durante l'esecuzione mostra avvisi di copyright, dovete includere fra di essi avvisi di copyright per la Libreria, cos&igrave; come un riferimento che indirizzi l'utente alla copia di questa Licenza.

Inoltre dovete fare una di queste cose:

a) Accompagnare l'opera con il codice sorgente completo in formato leggibile dalla macchina della Libreria inclusa qualsiasi modifica sia utilizzata nell'opera (che deve essere distribuita secondo i precedenti commi 1 e 2); e, se l'opera è un programma eseguibile collegato alla Libreria, con il codice completo in formato leggibile dalla macchina dell' "opera che utilizza la Libreria" sia del codice oggetto e/o del codice sorgente, in modo che l'utente possa modificare la Libreria e quindi ricollegarla per produrre un software eseguibile che contenga la Libreria modificata. (E' inteso che l'utente che cambia il contenuto di files di definizione nella Libreria può non essere necessariamente in grado di ricompilare l'applicazione per utilizzare le definizioni modificate.)

b) Utilizzare un meccanismo adatto di collegamento della libreria per collegare la Libreria. Un meccanismo adatto è uno che (1) utilizza durante l'esecuzione una copia della libreria già presente sul computer dell'utente piuttosto che copiare funzioni della libreria nel programma eseguibile, e (2) funzionerà adeguatamente con una versione modificata della libreria, se l'utente ne installa una, fintanto che la versione modificata ha una interfaccia compatibile con la versione con cui è stata fatta l'opera.

c) Accompagnare l'opera con una offerta scritta, valida per almeno tre anni, di fornire allo stesso utente i materiali specificati nella precedente comma 6a, ad un costo non superiore al costo della distribuzione.

d) Se la distribuzione dell'opera è fatta offrendo accesso ad una copia da un determinato posto, offrire equivalente accesso a copie dei sopra specificati materiali dallo stesso luogo.

e) Verificare che l'utente abbia già ricevuto una copia di questi materiali o che gli abbiate già spedito una copia.

Nel caso di un programma eseguibile, la forma richiesta per un' "opera che utilizza la Libreria" deve includere ogni dato e programma di utilità necessario per riprodurre il programma eseguibile. In ogni caso, come speciale eccezione, il materiale da distribuire non deve includere quello che viene normalmente distribuito (in formato binario o sorgente) con le maggiori componenti (compilatore, kernel, ecc) del sistema operativo sotto cui il programma eseguibile funziona, a meno che quei componenti stessi accompagnino il programma eseguibile.

Può accadere che queste richieste contraddicano le restrizioni delle licenze di altre librerie proprietarie che non accompagnano normalmente il sistema operativo.

Una tale distribuzione significa che non potete utilizzare assieme quelle librerie con la Libreria nel programma eseguibile che distribuite.

7. Potete unire servizi di librerie che sono lavori basati sulla Libreria in una singola libreria assieme con altri servizi di librerie che non sono coperte da questa Licenza, purchè sia permessa la distribuzione separata dell'opera basata sulla Libreria e degli altri servizi di libreria e purchè facciate le seguenti due cose:

a) Accompagnare la libreria combinata con una copia della stessa opera basata sulla Libreria, separatamente da ogni altro servizio di libreria. Questa deve essere distribuita sotto i termini della Sezione precedente.

b) Dare evidente notizia con la libreria combinata del fatto che questa parte di essa è un'opera basata sulla Libreria e spiegando dove trovare la versione separata della stessa opera.

8. Non potete copiare, modificare, sublicenziare, collegare, o distribuire la Libreria ad eccezione di quanto previsto espressamente in questa Licenza. Ogni tentativo di copiare, modificare, sublicenziare, collegare, o distribuire la Libreria in difformità di quanto stabilito è nullo e produrrà l'automatica revoca dei vostri diritti sotto questa Licenza. In ogni caso, terze parti che abbiano ricevuto copie o diritti da voi sotto questa Licenza non avranno revocati i loro diritti finchè tali parti rispetteranno la Licenza.

9. Non siete tenuti ad accettare questa Licenza, in quanto non l'avete sottoscritta. In ogni caso niente altro vi permette di modificare o distribuire la Libreria o i lavori da essa derivati. Queste azioni sono proibite dalla legge se non accettate questa Licenza. Di conseguenza, modificando o distribuendo la Libreria (o qualsiasi lavoro basato sulla Libreria), voi indicate la vostra accettazione di questa Licenza di farlo e tutti i suoi termini e condizioni di copiare, distribuire o modificare la Libreria o opere basate su di essa.

10. Ogni volta che ridistribuite la Libreria (o ogni lavoro basato sulla Libreria), il ricevente automaticamente riceve una licenza dal licenziante originale di copiare, distribuire, collegare o modificare la Libreria sotto questi termini e condizioni. Non potete imporre ulteriori restrizioni ai diritti del ricevente stabiliti in questo documento. Non siete responsabili di imporre a terze parti il rispetto di questa Licenza.

11. Se, come conseguenza di una sentenza giudiziale o imputazione per violazione di brevetto od ogni altra ragione (non limitata a questioni di brevetti), vi vengono imposte condizioni (sia da un ordine dell'autorità giudiziaria, accordo o altro) che contraddicono le condizioni di questa Licenza, non sarete esonerati dalle condizioni di questa Licenza. Se non potete distribuire in modo da soddisfare contemporaneamente gli obblighi derivanti da questa Licenza e ogni altro obbligo pertinente, come conseguenza non potete distribuire del tutto la Libreria.

Per esempio, se una accordo brevettuale non permette distribuzioni esenti da royalty della Libreria da parte di tutti coloro che ricevono copie direttamente o indirettamente attraverso di voi, allora il solo modo che avete per soddisfare contemporaneamente questa Licenza e quelle condizioni è quella di astenervi completamente dal distribuire la Libreria.

Se una parte di questa sezione è ritenuta non valida o ineseguibile sotto qualsiasi particolare circostanza, il resto della sezione si intende applicabile e la sezione nel suo insieme si intende applicabile in altre circostanze.

Non è nelle finalità di  questa sezione indurvi ad infrangere alcun brevetto nè ogni altra rivendicazione di diritti di proprietà, nè di contestare la validità di alcuna di queste  rivendicazioni; lo scopo di questa sezione è unicamente quello di proteggere l'integrità del sistema  di distribuzione dei programmi  liberi che viene realizzato tramite l'uso di licenze pubbliche. Molte persone hanno contribuito generosamente alla vasta gamma di programmi distribuiti attraverso questo sistema, basandosi sull'applicazione fedele di tale sistema; l'autore/donatore può decidere di sua volontà se preferisce distribuire il software avvalendosi di altri sistemi, e il licenziatario non può imporre la scelta del sistema di distribuzione.Questa clausola serve a rendere il più chiaro possibile ciò che crediamo sia una conseguenza del resto di questa Licenza.

12. Se in alcuni paesi la distribuzione o l'uso della Libreria sono limitati da brevetto o dall'uso di interfacce coperte da copyright, il detentore del copyright originale che pone la Libreria sotto questa Licenza può aggiungere limiti geografici espliciti alla distribuzione per escludere questi paesi dalla distribuzione stessa, in modo che il programma possa essere distribuito solo nei paesi non esclusi da questa regola. In questo caso i limiti geografici sono inclusi in questa Licenza e ne fanno parte a tutti gli effetti.

13. All'occorrenza la Free Software Foundation può pubblicare revisioni o nuove versioni di questa Licenza Pubblica Generica Minore. Tali nuove versioni saranno simili a questa nello spirito, ma potranno differire nei dettagli al fine di coprire nuovi problemi e situazioni.

Ad ogni versione viene dato un numero identificativo. Se la Libreria specifica di essere coperta da una particolare versione di questa Licenza e "da ogni versione successiva", avete la possibilità di scegliere se seguire le condizioni della versione specificata o di una successiva pubblicata dalla Free Software Foundation.

Se la Libreria non specifica quale numero di versione di questa Licenza deve applicarsi, potete scegliere una qualsiasi versione tra quelle pubblicate dalla Free Software Foundation.

14. Se desiderate incorporare parti della Libreria in altri programmi liberi le cui condizioni di distribuzione  siano incompatibili con queste, è possibile scrivere all'autore della Libreria per chiederne l'autorizzazione.

Per il software il cui copyright è detenuto dalla Free Software Foundation, potete scrivere alla Free Software Foundation; talvolta facciamo eccezioni alle regole di questa Licenza. La nostra decisione sarà guidata da due finalità: preservare la libertà di tutti i prodotti derivati dal nostro software libero e promuovere la condivisione e il riutilizzo del software in generale.

NON C'E' GARANZIA

15. POICHE' LA LIBRERIA E' CONCESSA IN USO GRATUITAMENTE, NON C'E' GARANZIA PER LA LIBRERIA, NEI LIMITI PERMESSI DALLE VIGENTI LEGGI.

SE NON INDICATO DIVERSAMENTE PER ISCRITTO, IL DETENTORE DEL COPYRIGHT E/O LE ALTRE PARTI FORNISCONO LA LIBRERIA "COSI' COME'", SENZA ALCUN TIPO DI GARANZIA, NE' ESPLICITA NE' IMPLICITA; CIO' COMPRENDE, SENZA LIMITARSI A QUESTO, LA GARANZIA IMPLICITA DI COMMERCIABILITA' E UTILIZZABILITA' PER UN PARTICOLARE SCOPO. L'INTERO RISCHIO CONCERNENTE LA QUALITA' E LE PRESTAZIONI DELLA LIBRERIA E' VOSTRA. SE LA LIBRERIA DOVESSE RIVELARSI DIFETTOSA, VI ASSUMERETE IL COSTO DI OGNI MANUTENZIONE, RIPARAZIONE O CORREZIONE NECESSARIA.

16. NE' IL DETENTORE DEL COPYRIGHT NE' ALTRE PARTI CHE POSSONO MODIFICARE E/O RIDISTRIBUIRE LA LIBRERIA COME PERMESSO IN QUESTA LICENZA SONO RESPONSABILI PER DANNI NEI VOSTRI CONFRONTI, A MENO CHE QUESTO NON SIA RICHIESTO DALLE LEGGI VIGENTI O APPAIA IN UN ACCORDO SCRITTO. SONO INCLUSI DANNI GENERICI, SPECIALI O INCIDENTALI, COME PURE I DANNI CHE CONSEGUONO DALL'USO O DALL'IMPOSSIBILITA' DI USARE LA LIBRERIA; CIO' COMPRENDE, SENZA LIMITARSI A QUESTO, LA PERDITA DI DATI, LA CORRUZIONE DEI DATI, LE PERDITE SOSTENUTE DALL'ACQUIRENTE O DA TERZI E L'INCAPACITA' DELLA LIBRERIA A INTERAGIRE CON ALTRI PROGRAMMI, ANCHE SE IL DETENTORE O ALTRE PARTI SONO STATE AVVISATE DELLA POSSIBILITA' DI QUESTI DANNI.

FINE DEI TERMINI E DELLE
CONDIZIONI

